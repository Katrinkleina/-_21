#Створення курсових робіт -_21

Мета створення, проблеми написання і завдання до курсової роботи. 
Обговорення термінів, створення дедлайнів. Висвітлення актуальності тем, новизни. 
Основні кроки в написанні курсової
1. Вступ: зберігаємо формальність
Суворі формальні вимоги до оформлення курсової зумовлені звичайною логікою та специфікою самої роботи (реферату, диплому тощо). Наприклад, лівий берег має бути 2,5 см для того, щоб курсову було зручніше зшивати. Обов’язковий вступ із прописаною до нюансів актуальністю, об’єктом і предметом допомагає нам не загубитись у власному дослідженні, зрозуміти, з чого варто розпочати та чим закінчити.

2. Розробляємо план
Ідеальний варіант – обрати тему, що справді цікава. Прагматичний варіант – обрати тему, до якої можна легко знайти велику кількість інформації. Ідеально-прагматичний варіант – звернутися до теми, з якою ви вже працювали (маєте власні статті, попередні курсові, реферати, що можна використати).
План повинен відповідати загальноприйнятій структурі:
вступ;
Основна частина (мінімум 3 розділи з підрозділами, побудовані за принципом від загального до конкретного, наприклад: історія розвитку теорій держави – 1-й розділ, теорії держави – 2-й розділ, детальний розгляд теологічної теорії та приклади – 3-й розділ; для студентів 1 та 3. курсів 2 розділи достатньо);
висновки;
додатки ;
список використаних джерел (мінімум 20 джерел).

3. Шукаємо потрібну інформацію
Тепер необхідно знайти інформацію для кожного з пунктів плану. Можна додавати до титулки пусті сторінки (лише із заголовками), під час роботи із джерелами ви їх заповните. Сам текст курсової слід розміщувати відповідно до розділів. Скопійована інформація повинна бути максимально перефразованою. Пам’ятайте, що поруч із запозиченим текстом потрібно вказати, звідки ви це взяли (поруч із цитатою у квадратних дужках). Керуючись цим принципом, далі зробити список джерел буде дуже просто.
Якщо ви працюєте над курсовою не один день, заведіть спеціальний блокнот і фіксуйте будь-які ідеї, тези – все, що спадає на думку. «Відфільтровані» ідеї також вносьте в курсову відповідно до тематики розділу. 

4. Пишемо вступ і висновки
Залишилося вступ, висновки та допрацювати список літератури. У вступі зазначаємо актуальність дослідження, поставлені цілі та задачі, гіпотезу дослідження, предмет, об’єкт, ступінь розробки теми, основні досліджувані поняття та структуру роботи.
Висновки – це доповнений та деталізований вступ. У ньому необхідно спростувати чи підтвердити поставлену гіпотезу, а також згадати про перспективу подальшого вивчення теми. Закінчити роботу доцільно, стимулюючи подальші роздуми ефектним питанням.
Нецікавий вступ збільшує шанси того, що вашу курсову не оцінять. Тож краще зробити цю частину роботи якомога інтригуючою. У будь-якому разі особливу увагу варто звнернути на рівень висвітлення актуальності вашої теми.
